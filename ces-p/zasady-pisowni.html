
<!doctype html>
<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<title>zasady pisowni | podręcznik czeski | język maryjski</title>
<meta name="description" content="język maryjski">
<meta name="keywords" content="język maryjski">
<link rel="stylesheet" href="../pliki/css.css">
</head>
<body>

<ul class="breadcrumbs">
<li><a href="../index.html">język maryjski</a></li>
<li><a href="../ces-p.html">podręcznik czeski</a></li>
<li>zasady pisowni</li>
</ul>

<h1>zasady pisowni</h1>

<p>Pisownia czeska jest pisownią głoskową, tzn. do zapisania jednej głoski używamy jednego odrębnego znaku. Wyjątek stanowi litera <b>ch</b>, która jest połączeniem dwóch liter <b>c</b> i <b>h</b>. Należy pamiętać, iż ta jedyna złożona litera występuje w alfabecie czeskim po literze <b>h</b>.</p>
<p>W alfabecie czeskim występują następujące znaki diakrytyczne:</p>
<p>a) kreska <b>ˊ</b> (po czesku <i>čárka</i>) nad samogłoskami (<b>á</b>, <b>é</b>, <b>í</b>, <b>ó</b>, <b>ú</b>, <b>ý</b>) —  służy on do oznaczania iloczasu, czyli czasu trwania wymowy danej głoski; jest on prawie dwa razy dłuższy od iloczasu analogicznej samogłoski krótkiej, występującej w piśmie bez znaku diakrytycznego; samogłoskę <b>í</b>, oznaczanej w piśmie przez <b>í</b> lub <b>ý</b>, wymawia się nieco krócej niż pozostałe długie samogłoski</p>
<p>b) kółeczko <b>˚</b> (po czesku <i>kroužek</i>) — występuje tylko nad samogłoską <b>u</b> i służy oznaczenia jej długości</p>
<p>c) haczyk <b>ˇ</b> (po czesku <i>háček</i>) — w obrazie graficznym spółgłosek <b>č</b>, <b>ř</b>, <b>š</b>, <b>ž</b> oznacza głoski wymawiane podobnie jak polskie <i>cz</i>, <i>rz</i>*, <i>sz</i>**, <i>ż</i>, natomiast w wypadku <b>ď</b>, <b>ň</b>, <b>ť</b> oznacza miękką wymowę tych spółgłosek.</p>

<p style="font-size: small;">* O wymowie <b>ř</b> p. dalej. ** Nazwę samochodów firmy Škoda wymawia się [<i>szkoda</i>], a nie [<i>skoda</i>].</p>

<p>Uwaga. W druku haczyk nad <b>d</b>, <b>t</b> zastępowany jest kreseczką (<b>ď</b>, <b>ť</b>). Poza tym wypadkiem w języku czeskim nie używa się kreski do oznaczania miękkiej wymowy spółgłosek (por. polskie <i>ć</i>, <i>ś</i>, <i>ź</i>), Nie oznacza się też miękkości przy pomocy litery <b>i</b>, jak np. w polskich wyrazach <i>ciasto</i>, <i>ziarno</i> itp. Tylko wyjątkowo <b>i</b> wskazuje na miękkości poprzedzającej spółgłoski, p. <a href="">zasady wymowy</a>. Haczyk używany jest ponadto nad literą <b>e</b> (<b>ě</b>), o której p. dalej.</p>






<p>[…]</p>

<hr>
</body>
</html>
